{"id":"W4410720366","title":"Sürdürülebilirlik Bağlamında Yeşil Bina ve Yeşil Güçlendirme: Kamu Binalarında Yeşil Güçlendirme","authors":["Mehmet Polat"],"venue":"Fiscaoeconomia","year":2025,"doi":"10.25295/fsecon.1516265","url":"https://doi.org/10.25295/fsecon.1516265","openalex":"https://openalex.org/W4410720366","abstract":"Enerji kaynakları başta olmak üzere doğal kaynakların aşırı kullanımı ve doğaya yüksek miktarda zararlı gazın salınması karşılaştığımız çevre sorunlarının temel sebepleri arasındadır. Doğal kaynakların yoğun bir şekilde kullanıldığı alanlar ise hiç şüphesiz şehirlerdir. Sürekli büyüyen şehirler ise yapı talebini karşılamak için sürdürülebilirlikten uzak bir şekilde yapılaşmaktadır. Bu durum ise zaten ağır bir şekilde yaşanan çevre krizini daha da derinleştirmektedir. Nitekim geleneksel binalar yaşam döngüsü boyunca (planlama, tasarım, inşaat, işletim, bakım, yenileme ve yıkım) çevreye ciddi şekilde zarar vermektedir. Bu nedenle çevre dostu yapılar olarak bilinen yeşil binalar giderek daha fazla teşvik edilmektedir. Ancak gerek kamu binaları bakımından gerek diğer binalar bakımından değerlendirme yapıldığında mevcut bina stokunun fazla olması yeşil güçlendirmeyi şimdilik yeşil binadan daha iyi bir seçenek olarak karşımıza çıkarmaktadır. Bu bağlamda çalışma ScienceDirect, Springer ve Taylor&amp;Francis veri tabanlarından yeşil bina ve yeşil güçlendirme anahtar kelimeleriyle ulaşılan araştırmaların en fazla üzerinde durdukları konuların (fayda, maliyet, sertifika, malzeme gibi) kamu binaları ile ilişkili bir şekilde ele alınmasıyla gerçekleştirilmiştir. Çalışma başta kamu binaları olmak üzere bina stokunun çevre dostu yeşil güçlendirme uygulamalarıyla dönüştürülmesinin önündeki zorluklara ve bu zorluklarla mücadele stratejilerine odaklanmaktadır. Ayrıca çalışmada yaygın olarak bilinen yeşil bina sertifikaları ve Türkiye’de henüz yeni uygulamaya konulan YeS-TR yeşil bina sertifikalarına da kısaca yer verilmektedir. Öte yandan yeşil bina ve yeşil güçlendirmede kararları en çok etkileyen yeşil bina maliyetleri ve yeşil yapı malzemeleri önemine binaen çalışmada ele alınmaktadır. Sonuçta başta kamu binaları olmak üzere binaların yeşil güçlendirme projeleriyle yenilenmesi birçok fayda sağlamakta aynı zamanda kısa sürede ilk yatırımı geri ödemektedir. Bu nedenle öncelikle çok fazla enerji tüketen ve buna bağlı olarak çok fazla zararlı emisyon üreten kamu binaları başta olmak üzere yeşil güçlendirme projelerine ağırlık verilmelidir. Ayrıca idari ve mali bakımdan özerk merkezi bir yeşil güçlendirme idaresi kurularak taşrada da teşkilatlanması önerilmektedir.","is_oa":true,"oa_status":null,"network":{"internal_citations":1,"cited_by_count":0},"references":54,"networkCitations":1,"seed":false}