{"id":"W4399889273","title":"Ahşap malzemede kerf kesim tekniği üzerine bir değerlendirme","authors":["Gökçe Kırkpınar","Yenal Akgün","Matthieu Pedergnana"],"venue":"","year":2024,"doi":"10.33725/mamad.1473063","url":"https://doi.org/10.33725/mamad.1473063","openalex":"https://openalex.org/W4399889273","abstract":"Ahşap, geleneksel endüstriyel yapı malzemelerine kıyasla sağladığı hafiflik ve çevresel avantajlar ile mimarlar, iç mimarlar ve mobilya tasarımcıları için her zaman ilham kaynağı olmuştur. Ahşap, uygun kalınlıklarda doğru kesim ve üretim teknikleri uygulandığında esnek bir yapıya dönüştürülebilmektedir. Bu esnekliği kazandırma yöntemlerinden birisi de kerf kesim tekniğidir. Kerf kesim tekniği, bir panel üzerinde belirli bir desen veya şekil oluşturmak için kesimler yaparak sert bir malzemeyi esnek hale getirmeye dayanır. Bu sayede karmaşık fabrikasyon yöntemlerine ve ileri teknoloji malzemelere ihtiyaç duymadan, esnek ve şekil değiştirme özelliğine sahip mimari elemanlar ve mobilya ürünleri tasarlanabilir. Bu çalışmada, kerf kesim tekniğinin ahşap ürünlerdeki kullanım alanları incelenerek kesim teknolojileri, üretim teknikleri, kesim tipleri ve desen türleri üzerinden bir sınıflandırma yapılmaktadır. Kerf kesim tekniğinin ahşap işleri alanında önemini ve son yıllarda artan ilgiyi vurgulayan bu çalışma, tasarımcılar ve üreticiler için yenilikçi bir üretim yöntemi sunmaktadır. Bu teknik, esnek ve estetik açıdan özgün tasarımların geliştirilmesine katkıda bulunarak ahşap ürünlerin kullanım alanlarını genişletme potansiyeline sahiptir.","is_oa":true,"oa_status":null,"network":{"internal_citations":1,"cited_by_count":1},"references":27,"networkCitations":1,"seed":false}